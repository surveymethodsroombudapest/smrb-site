---
title: Survey anatómia – Közérthetően a közvélemény-kutatásokról
date: 2025-06-26T12:22:00.000Z
ref: surveyanatomia1descr
kutatok:
  - img: /img/kep_szeitl2.png
    nev: Szeitl Blanka
    leiras: Adjunktus, ELTE TáTK Statisztika Tanszék
  - nev: Katona Eszter Rita
    img: /img/katona_eszter_resized.png
    leiras: Adjunktus, ELTE TáTK Társadalomkutatások Módszertana Tanszék
---
A *Survey anatómia* egy közérthető online tudásbázis, amely abban segít, hogy **jobban megértsük a közvélemény-kutatások működését, módszertani hátterét és korlátait**. A [surveyanatomia.web.app](https://surveyanatomia.web.app/)[](https://surveyanatomia.web.app/) oldalt kutatócsoportunk két tagja hozta létre azzal a céllal, hogy érthető formában mutassa be, hogyan épül fel egy kutatás, milyen torzítások jelenhetnek meg a válaszadás során, hogyan történik a súlyozás, és mire érdemes figyelni a közvélemény-kutatási eredmények értelmezésekor. Az oldal célja, hogy közelebb hozza a társadalomtudományos módszertant a nyilvánossághoz, és támogassa a kritikus adatértelmezést – különösen olyan helyzetekben, amikor a közvélemény-kutatások politikai, társadalmi vagy gazdasági döntések alapjául szolgálnak.

A *Survey anatómia* eredetileg a [Választási előrejelzés survey adatokból (EKA)](https://surveymethodsroom.hu/hu/projektek/2024-02-24-v%C3%A1laszt%C3%A1si-el%C5%91rejelz%C3%A9s-survey-adatokb%C3%B3l/)[](https://surveymethodsroom.hu/hu/projektek/2024-02-24-v%C3%A1laszt%C3%A1si-el%C5%91rejelz%C3%A9s-survey-adatokb%C3%B3l/) kutatás mellékprojektjeként indult, de mára önálló kezdeményezéssé nőtte ki magát. A jövőben kutatócsoportunk hosszú távon is foglalkozni kíván az oldal fejlesztésével: célunk, hogy újabb tartalmak, interaktív elemek segítsék a társadalmi adatgyűjtésről és annak értelmezéséről szóló közérthető tájékoztatást.

![](/img/surveyanatomia.png)
