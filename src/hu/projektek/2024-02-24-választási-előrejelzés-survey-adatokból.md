---
title: Választási előrejelzés survey adatokból
date: 2025-06-04T15:28:00.000Z
ref: eka1descr
subtitle: "Projekt időtartama: 2024. február - 2025. február"
kutatok:
  - nev: Rudas Tamás
    leiras: Professor Emeritus, ELTE TáTK Statisztika Tanszék
    img: /img/rudas_tamas.jpg
  - nev: Szeitl Blanka
    img: /img/kep_szeitl2.png
    leiras: Tanársegéd, ELTE TáTK Statisztika Tanszék
  - nev: Túry-Angyal Emese
    img: /img/tury-angyal_emese_resized.png
    leiras: Tanársegéd, ELTE TáTK Statisztika Tanszék
  - nev: Katona Eszter Rita
    img: /img/katona_eszter_resized.png
    leiras: Adjunktus, ELTE TáTK Társadalomkutatások Módszertana Tanszék
  - nev: Nagy Bernadett
    img: /img/nagy_bernadett_resized.png
    leiras: Hallgató, ELTE Survey statisztika és adatanalitika MSc
  - nev: Sarnyai Benedek
    img: /img/sarnyai_benedek_resized.png
    leiras: Hallgató, ELTE Survey statisztika és adatanalitika MSc
  - nev: Faragó Sára
    img: /img/farago_sara_resized.png
    leiras: Hallgató, ELTE Szociológia BA
  - nev: Kovács Benedek
    img: /img/kovacs_benedek_resized.png
    leiras: Hallgató, SZTE Matematika BSc
---
Kutatócsoportunk az **Egyetemi Kiválósági Alap** (EKA) támogatásával valósította meg 2024. február és 2025. február között az „*Új módszer a becslések pontosságának növelésére az empirikus társadalomkutatásban: elérhetőség-alapú utólagos rétegzés*” című projektet. A projekt célja az volt, hogy egy új, elérhetőségi jellemzőkön alapuló utólagos súlyozási módszertant fejlesszünk ki a survey-alapú társadalomkutatás pontosságának növelése érdekében.

##### A kutatás célja és háttere

A projekt központi kérdése az volt, hogy miként lehet pontosabb választási előrejelzéseket készíteni survey adatokból, ha nem kizárólag a hagyományos demográfiai jellemzők (pl. nem, életkor, iskolai végzettség) mentén súlyozzuk az adatokat, hanem olyan jellemzőket is bevonunk, amelyek az egyének elérhetőségére, válaszadási hajlandóságára és témával kapcsolatos érdeklődésére utalnak.

A 2024-es európai parlamenti és önkormányzati választásokat megelőzően **két hullámban végeztünk telefonos adatgyűjtést**, az Ipsos kutatócég közreműködésével: az első lekérdezés 2024. május 14-18. között, míg a második hullám a választásokhoz közelebb eső időpontban, 2024. május 29. és június 4. között valósult meg.

A kérdőívben – a választásokhoz kötődő kérdéseken túl – **speciális proxy kérdéseket** is alkalmaztunk, melyekkel olyan rejtettebb jellemzőket mértünk, mint például a válaszadó témával kapcsolatos érdeklődése, közösségi médiahasználata, elérhetősége vagy az interjú időpontja.

##### Eredmények és elemzések

A kutatás során többek között:

* **csoportosítottuk a válaszadókat** elérhetőség és válaszadási jellemzők szerint;
* **alternatív súlyozási eljárásokat dolgoztunk ki**, amelyek figyelembe veszik az elérhetőségi tényezőket, illetve a politikai érdeklődést;
* összevetettük az így készült előrejelzéseket más közvélemény-kutatások eredményeivel;
* természetesnyelv feldolgozással (NLP) **azonosítottuk a fontosabb kampánytémákat**, közösségi média adatok bevonásával;
* kísérletet tettünk a Facebookról származó és a survey **adatok kombinálására**;
* vizsgáltuk a telefonos panelhatásokat, valamint a válaszhiány (nonresponse) struktúráját;
* teszteltük, hogy **milyen mértékben javíthatja a becslések pontosságát** az új megközelítés.

A projekt hozzájárult ahhoz, hogy árnyaltabban lássuk a survey-alapú becslések megbízhatóságát, különösen a választási előrejelzések esetén, ahol a valós választási eredmény egy viszonyítási pontként szolgálhat.

##### Projektbemutató záróesemény

A projekt eredményeit 2025. május 27-én mutattuk be egy nyilvános eseményen, amelyet élénk érdeklődés kísért. A bemutatón a kutatócsoport tagjai ismertették a módszertani újításokat, az adatfelvétel részleteit, a folyamatban lévő kutatásokat, valamint az eredmények legfontosabb tanulságait. A program során elhangzott előadásokhoz tartozó rövid absztraktok, prezentációk, valamint az esemény plakátja is elérhető.

***Absztraktok:***

[Alulmondók, perzisztensek, felülmondók – pártválasztók és pártot nem választók típusai](https://drive.google.com/file/d/1X2-kp3-ZKzjcejLt0Vi6rBUUqsNWG1gD/view?usp=sharing)

<iframe src="https://drive.google.com/file/d/1X2-kp3-ZKzjcejLt0Vi6rBUUqsNWG1gD/view?usp=drive_link" width="640" height="360" frameborder="0" scrolling="no" allowfullscreen title="EKA_TIPOLOGIA_absztrakt">Alulmondók, perzisztensek, felülmondók – pártválasztók és pártot nem választók típusai</iframe>

Kampánytémák online és offline: Hogyan vizsgáljuk a kampánytémák fontosságát facebookon és surveyben?

Új adatkorrekciós megközelítések – súlyozás politikai érdeklődés és elérhetőség alapján

***Prezentációk:***

1. előadás: Választási előrejelzés survey becslésekkel – bevezetés
2. előadás: Alulmondók, perzisztensek, felülmondók – pártválasztók és pártot nem választók típusai
3. előadás: Kampánytémák online és offline: Hogyan vizsgáljuk a kampánytémák fontosságát facebookon és surveyben?
4. előadás: Új adatkorrekciós megközelítések – súlyozás politikai érdeklődés és elérhetőség alapján

***Plakát*** (PDF)

![](/img/flyer_image.png)

[](https://surveymethodsroom.hu/hu/projektek/2024-02-24-v%C3%A1laszt%C3%A1si-el%C5%91rejelz%C3%A9s-survey-adatokb%C3%B3l/)
