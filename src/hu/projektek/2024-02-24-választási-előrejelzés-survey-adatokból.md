---
title: Választási előrejelzés survey adatokból
date: 2024-02-24T17:18:29.497Z
ref: eka1descr
subtitle: "Projekt időtartama: 2024. február - 2025. február"
kutatok:
  - nev: Rudas Tamás
    leiras: Professor Emeritus, ELTE TáTK Statisztika Tanszék
    img: /img/rudas_tamas.jpg
  - nev: Szeitl Blanka
    img: /img/kep_szeitl2.png
    leiras: Tanársegéd, ELTE TáTK Statisztika Tanszék
  - nev: Túry-Angyal Emese
    img: /img/tury-angyal_emese_resized.png
    leiras: Tanársegéd, ELTE TáTK Statisztika Tanszék
  - nev: Katona Eszter Rita
    img: /img/katona_eszter_resized.png
    leiras: Adjunktus, ELTE TáTK Társadalomkutatások Módszertana Tanszék
  - nev: Nagy Bernadett
    img: /img/nagy_bernadett_resized.png
    leiras: Hallgató, ELTE Survey statisztika és adatanalitika MSc
  - nev: Sarnyai Benedek
    img: /img/sarnyai_benedek_resized.png
    leiras: Hallgató, ELTE Survey statisztika és adatanalitika MSc
  - nev: Faragó Sára
    img: /img/zita_temp.JPG
    leiras: Hallgató, ELTE Szociológia BA
---
Kutatócsoportunk elnyerte az **Egyetemi Kiválósági Alap** (EKA) támogatását az „*Új módszer a becslések pontosságának növelésére az empirikus társadalomkutatásban: elérhetőség-alapú utólagos rétegzés*” című projektre.

A kutatás során kérdőíves adatokból egy új módszer segítségével választási előrejelzést készítünk, melyben speciális, proxy kérdéseket alkalmazunk, majd ezek alapján utólagos rétegzést végzünk. A speciális kérdések alapján a felkeresett mintát a következő csoportokra osztjuk.

![](/img/eka_savdiagram_abra.png)

Fő kérdésünk az, hogy mennyiben kapunk így eltérő eredményeket a választásokban való részvétellel kapcsolatos attitűdök becslésekor, amikor nem kizárólag a demográfiai jellemzők alapján, hanem az elérhetőségi csoportok mentén is korrigáljuk a kapott válaszokat.  

Az európai parlamenti választásokat megelőzően két adatgyűjtést végeztünk. Ennek elvégzésére kilenc kutatócéggel is felvettük a kapcsolatot, végül az **Ipsos** piac- és közvéleménykutató vállalattal együttműködve zajlottak a lekérdezések. Az első adatfelvételre **május 14-18.** között került sor, míg a második lekérdezést a választásokhoz közelebbi időpontra időzítettük, **május 29. és június 4.** közé. Ezen két adatfelvételi hullám időbeli megoszlását az alábbi ábrán szemléltetjük.

![](/img/eka_adatfelvetel_abra.png)

A projekt jelenlegi fázisában a két lekérdezés által létrejött adatokkal dolgozunk: többek között más közvéleménykutatások előrejelzéseivel vetjük össze az általunk mért eredményeket, a két adatfelvétel közti időbeli eltéréseket vizsgáljuk, valamint a becslések javítását célzó súlyozást, korrekciót végzünk az adatokon. Ezen felül különböző elérhetőségi csoportokba rendezzük a válaszadókat az alapján, hogy mennyire könnyen sikerült az operátoroknak felvenni velük a kapcsolatot. Ezt több eltérő módszer mentén megtesszük, jelenleg ennek a kidolgozása zajlik. Az így létrejött, eléréssel kapcsolatos változókból klaszterelemzéssel is megvizsgáljuk az egyes csoportok közti különbségeket. Az elérhetőségi csoportosítás egy lehetséges változatát szemléltetjük az alábbi ábrán.

![](/img/eka_elerhetoseg_donut_cut.png)

A projekt jelenlegi szakaszához kötődő tapasztalatokról, eredményekről a kutatócsoport Facebook oldalán is hírt adtunk, mely [itt olvasható](https://www.facebook.com/surveymethodsroom/posts/pfbid08AAUB5VUVQa9TwTnumbX4nAXL1h2XL2CVHzSTvjzd4J6HYq7PjkGN7ZvVWDQ2Desl).

A projekt 2025 februárig tart, mely az európai parlamenti, valamint az önkormányzati választások évében különösen aktuális kutatási témának tekinthető. 

A módszer több nemzetközi és hazai kutatásra épül és a társadalomtudományok számára is használható eljárást eredményezhet.
