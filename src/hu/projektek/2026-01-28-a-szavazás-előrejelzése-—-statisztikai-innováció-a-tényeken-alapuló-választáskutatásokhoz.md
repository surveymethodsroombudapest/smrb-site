---
title: A választás előrejelzése – új statisztikai módszerek a tényeken alapuló
  választáskutatásokhoz
date: 2026-01-28T15:59:00.000+01:00
ref: eka2descr
subtitle: "Projekt időtartama: 2025. december - 2026. november"
kutatok:
  - img: /img/szeitl_blanka_new_resized.png
    nev: Szeitl Blanka
    leiras: Adjunktus, ELTE TáTK Statisztika Tanszék
  - img: /img/rudas_tamas.jpg
    nev: Rudas Tamás
    leiras: Professor Emeritus, ELTE TáTK Statisztika Tanszék
  - nev: Szabó Andrea
    img: /img/szabo_andrea.jpg
    leiras: Habilitált egyetemi docens, ELTE ÁJK Politikatudományi Intézet
  - nev: Biszák Otília
    img: /img/biszak_otilia_resized.png
    leiras: Hallgató, ELTE Survey statisztika és adatanalitika MSc
  - nev: Temesszentandrási Kincső
    img: /img/temesszentandrasi_kincso_resized.png
    leiras: Hallgató, KRE Társadalmi-viselkedéselemzés MA
  - nev: Domján Csenge
    img: /img/domjan_csenge.jpg
    leiras: Hallgató, ELTE Survey statisztika és adatanalitika MSc
  - leiras: Hallgató, ELTE Survey statisztika és adatanalitika MSc
    nev: Tóth Tamara
    img: /img/toth_tamara_resized.png
  - leiras: Hallgató, ELTE Szociológia BA
    nev: Kertész Zalán
    img: /img/kertesz_zalan_resized.png
  - nev: Fehér Ajsa
    img: /img/zita_temp.JPG
    leiras: Hallgató, ELTE
---
A projekt célja a **2026-os magyarországi országgyűlési választások statisztikailag megalapozott előrejelzése**, valamint a survey-alapú becslések pontosságát növelő **módszertani innovációk továbbfejlesztése és validálása** valós környezetben. A kutatás a kutatócsoport korábbi eredményeire épít, amelyek egy új, politikai érdeklődésen alapuló utólagos rétegzési eljárást dolgoztak ki a torzítások csökkentésére. A kapcsolódó, korábbi EKA-projekt részletes bemutatása [itt érhető el](https://surveymethodsroom.hu/hu/projektek/2024-02-24-v%C3%A1laszt%C3%A1si-el%C5%91rejelz%C3%A9s-survey-adatokb%C3%B3l/).

A projekt során nagymintás adatfelvétel valósul meg kutatóintézeti együttműködésben, amelyet statisztikai modellezés, valamint a különböző közvélemény-kutatások eredményeit összesítő **„poll of polls” módszer** alkalmazása egészít ki. Ez lehetővé teszi, hogy a választási előrejelzések stabilabbak és megbízhatóbbak legyenek, mint egyetlen felmérés alapján tett következtetések.

A módszertani fejlesztés mellett a projekt célja a **választói magatartás strukturális változásainak jobb megértése**, valamint a **hazai választáskutatás szakmai párbeszédének erősítése**. Ennek részeként a kutatócsoportunk egy országos tudományos workshopot is szervez az ELTE-n a 2026-os választások előtt, ahol bemutatjuk az előrejelzéseinket és az alkalmazott módszertant.

A projekt eredményeként egy ellenőrzött és továbbfejlesztett becslési modell jön létre, tudományos publikációk készülnek, emellett a kutatás hozzájárul a magyarországi választási előrejelzések módszertani megújításához.

A projekt az ELTE Egyetemi Kiválósági Alap (EKA) támogatásával valósul meg.
