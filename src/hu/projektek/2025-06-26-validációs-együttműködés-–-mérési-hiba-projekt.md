---
title: Validációs együttműködés – Mérési hiba projekt
date: 2025-06-26T10:57:00.000Z
ref: validaco1descr
subtitle: "Projekt időtartama: 2025. szeptember - 2026. augusztus"
kutatok:
  - img: /img/kep_szeitl2.png
    nev: Szeitl Blanka
    leiras: Adjunktus, ELTE TáTK Statisztika Tanszék
  - nev: Pogrányi Tamás
    leiras: Végzett hallgató, ELTE Survey statisztika és adatanalitika MSc
    img: /img/pogranyi_tamas_resized.png
  - nev: Tóth Rebeka
    leiras: Hallgató, ELTE Szociológia BA
    img: /img/toth_rebeka_2_resized.png
---
Kutatásunk fő célja, hogy hozzájáruljon az online kérdőíves adatfelvételek eredményeinek megbízhatóságához azáltal, hogy a klasszikus demográfiai súlyozás lehetőségeit új, tematikusan releváns attitűdváltozók bevonásával vizsgáljuk. A projekt közvetlen előzménye a [Választási előrejelzés survey adatokból](https://surveymethodsroom.hu/hu/projektek/2024-02-24-v%C3%A1laszt%C3%A1si-el%C5%91rejelz%C3%A9s-survey-adatokb%C3%B3l/) c. kutatás, amely során kidolgoztunk egy olyan megközelítést, amely a válaszadó elérhetőségét és politikai érdeklődését is figyelembe vette a súlyozás során. Jelen projektünk ezt a megközelítést teszteli tovább más, érzékenyebb tématerületeken.

A vizsgálat négy társadalmilag releváns területre – alkoholfogyasztás, gyorséttermi étkezés, fogmosási szokások, valamint benzinfogyasztás – fókuszál, ahol a válaszadók torzított önbevallása rendszeresen eltér a valós viselkedési mintázatoktól. A [Panelstory](https://panelstory.hu/) együttműködésében olyan módszertani megközelítéseken dolgozunk, amelyek azt vizsgálják, hogy a témával kapcsolatos attitűdök súlyozásba történő bevonása képes-e javítani a becslések pontosságát.

A projekt során létrejövő, nyíltan hozzáférhető súlyozási eljárások és programkódok elsődleges célja, hogy piackutatási környezetben tesztelhetők és értékelhetők legyenek. Hosszabb távon ezek az eredmények hozzájárulhatnak ahhoz, hogy az online survey módszertan megalapozottabban alkalmazható legyen olyan területeken, ahol a válaszadói torzítás fokozottan jelen van – például az egészségügy, fenntarthatóság vagy fogyasztói szokások kutatásában.
