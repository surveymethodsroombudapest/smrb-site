---
title: ELTE Megbízhatósági Kritériumrendszer (MeKri)
date: 2025-06-20T12:28:00.000Z
ref: mekri1descr
subtitle: "Projekt időtartama: 2025. január - 2025. október"
kutatok:
  - img: /img/kep_szeitl2.png
    nev: Szeitl Blanka
    leiras: Adjunktus, ELTE TáTK Statisztika Tanszék
  - img: /img/katona_eszter_resized.png
    nev: Katona Eszter Rita
    leiras: Adjunktus, ELTE TáTK Társadalomkutatások Módszertana Tanszék
---
Az *ELTE Survey Megbízhatósági Kritériumrendszer (MeKri)* projekt célja, hogy segítséget nyújtson a **társadalomtudományi kutatásokban használt kérdőíves adatbázisok** **minőségének és általánosíthatóságának értékelésében**. A projekt a [Közvéleménykutatási módszerek új technológiai és társadalmi környezetben II.](https://surveymethodsroom.hu/hu/projektek/pr2022_tinlab2/) c. kutatás folytatásaként indult, amely az online kérdőíves módszertan megbízhatóságát vizsgálta a magyar lakosság körében. Ebben a korábbi projektben különféle adatforrások alapján elemeztük, hogy milyen társadalmi
jellemzők mentén térnek el az online aktív válaszadók a teljes népességtől. 

A jelen projekt célja ennek a tudásnak a továbbfejlesztése és gyakorlati alkalmazása: egy online felületen elérhető, strukturált szempontrendszer kidolgozása, amely lehetővé teszi a kutatók és adatfelhasználók számára, hogy saját adatbázisaik megbízhatóságát kritikus szempontok alapján értékeljék. A projekt jelenlegi szakaszában elkészült a megbízhatósági kritériumrendszer elméleti kerete és az értékelési szempontok első verziója, valamint folyamatban van a hozzá kapcsolódó online felület prototípusának fejlesztése. Kutatócsoportunk belső pilot teszteket végez a rendszer működésének ellenőrzésére, és előkészületben van a külső tesztelés is szakmai partnerek bevonásával. A következő időszak célja a felület véglegesítése, a kritériumrendszer finomítása a visszajelzések alapján, valamint a rendszer nyilvános bevezetése a társadalomtudományi kutatói közösség számára.
