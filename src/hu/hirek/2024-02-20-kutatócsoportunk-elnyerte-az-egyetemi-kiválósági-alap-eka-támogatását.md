---
title: Kutatócsoportunk elnyerte az Egyetemi Kiválósági Alap (EKA) támogatását
date: 2024-02-20T20:07:03.743Z
ref: hir2024_02
---
Örömmel jelentjük be, hogy kutatócsoportunk elnyerte az Egyetemi Kiválósági Alap (EKA) pályázatát. A projekt címe: "*Új módszer a becslések pontosságának növelésére az empirikus társadalomkutatásban: elérhetőség-alapú utólagos rétegzés*".  

A kutatás egy éven keresztül tart, melynek során azt vizsgáljuk, hogy mennyiben javítható a survey adatokból készült politikai előrejelzések pontossága egy új utólagos rétegzési (adatkorrekciós) eljárással. A módszer az alapján osztja különböző csoportokra a kérdőívre válaszolókat, hogy mennyire számítanak nehezen elérhetőnek, ezáltal pedig különösen "értékesnek". Emellett a projekt során speciális survey adatgyűjtéseket és előrejelzéseket is végeznek a kutatócsoport tagjai. 

Különösen izgalmas, valamint aktuális kutatási témának ígérkezik az európai parlamenti, valamint az önkormányzati választások évében! 

A projekt elméleti részéhez olvasószemináriumot szervezünk, mely során közösen dolgozzuk fel a releváns szakirodalmi hátteret, és a projekt tágabb témaköréhez tartozó nemzetközi kutatási eredményeket. Az olvasószemináriumon a kutatásban résztvevőkön kívül az SMRB kutatócsoport többi tagja is részt vesz. Korlátozott mértékben fogadjuk további hallgatók érdeklődését is és részvételi lehetőséget biztosítunk. Az érdeklődők jelentkezését a [surveymethodsroom@tatk.elte.hu](mailto:surveymethodsroom@tatk.elte.hu) címre várjuk!

A projektről részletesebben [itt](https://surveymethodsroom.hu/hu/projektek/2024-02-24-v%C3%A1laszt%C3%A1si-el%C5%91rejelz%C3%A9s-survey-adatokb%C3%B3l/) írtunk.