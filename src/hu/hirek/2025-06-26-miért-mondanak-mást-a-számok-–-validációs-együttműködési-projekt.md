---
title: Miért mondanak mást a számok? – Validációs együttműködési projekt
date: 2025-06-26T11:23:00.000Z
ref: hir2025_03
---
Magyarország a világ egyik legnagyobb alkoholfogyasztó nemzete a kereskedelmi adatok alapján – derül ki a [World Population Review](https://worldpopulationreview.com/country-rankings/alcoholism-by-country?fbclid=IwAR0y8Iqk2esc_gr-OLGigAbFfn6VWQ9Kwbu8uI1GcijM-U4Tl1_esS02Fjw#title) elemzéséből. Ezzel szemben a nemzetközi kérdőíves felmérések (például az [ESS 11. hulláma](https://ess.sikt.no/en/datafile/242aaa39-3bbb-40f5-98bf-bfb1ce53d8ef?tab=1&elems=fa56e8a2-47b4-4a39-ad97-c3f4626e4da0)) szerint a magyar válaszadók jelentős része azt állítja, hogy soha vagy csak nagyon ritkán fogyaszt alkoholt. A különbség jól mutatja az önbevallásos kutatások egyik legnagyobb problémáját: bizonyos témákban a társadalmi elvárásokhoz való igazodás vagy az emlékezeti torzítás miatt az adatok jelentősen eltérhetnek a valóságtól.

A [Validációs együttműködés projektünk](https://surveymethodsroom.hu/hu/projektek/2025-06-26-valid%C3%A1ci%C3%B3s-egy%C3%BCttm%C5%B1k%C3%B6d%C3%A9s-%E2%80%93-m%C3%A9r%C3%A9si-hiba-projekt/) célja, hogy ezeket a torzításokat módszertanilag kezelni tudjuk. Kutatócsoportunk a Panelstory együttműködésében olyan adatkorrekciós megoldásokon dolgozik, amelyek attitűdváltozók – például az adott témával kapcsolatos érdeklődés – bevonásával javítják a kérdőíves becslések pontosságát. A kutatás négy érzékeny területre fókuszál: alkoholfogyasztás, gyorséttermi étkezés, fogmosási szokások és benzinfogyasztás. 

Az eredmények piackutatási és társadalmi célokra egyaránt hasznosíthatók lesznek.
