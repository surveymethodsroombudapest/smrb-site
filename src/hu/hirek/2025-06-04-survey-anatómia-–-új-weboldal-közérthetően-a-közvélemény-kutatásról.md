---
title: Survey Anatómia – új weboldal közérthetően a közvélemény-kutatásról
date: 2025-06-04T16:31:00.000Z
ref: hir2025_02
---
Hogyan készül egy közvélemény-kutatás? Milyen hibák torzíthatják az eredményeket? Milyen súlya van annak, hogy valakit elérnek-e telefonon – vagy épp nem?

Ezekre a kérdésekre keresi a választ a **Survey Anatómia**, kutatócsoportunk új, közérthető ismeretterjesztő weboldala. A honlap célja, hogy bárki betekintést nyerhessen abba, mi történik a háttérben, amikor egy felmérés alapján előrejelzést készítünk vagy véleményt formálunk a közvéleményről.

Az oldal nemcsak azoknak szól, akik kutatással foglalkoznak, hanem minden érdeklődőnek, aki szeretne jobban eligazodni abban, mit is jelent pontosan, ha egy párt „vezet a mérésekben”, vagy miért lehet eltérés két felmérés eredménye között.

A projekt a 2024-25-ös EKA-kutatásunk eredményeire épül, és célja a társadalomtudományos módszerek közérthető bemutatása.

A honlap elérhető ezen a linken: [surveyanatomia.web.app](https://surveyanatomia.web.app/)[](https://surveyanatomia.web.app/)



![](/img/eka_survey_anatomia.jpg)
